**Årsagsargumentet**: Her argumenteres der med, at en ting er årsag til, at en anden ting sker. Hvis vi f.eks. påstår, at man får hvide tænder, når man bruger Colgate, så er der tale om et årsagsargument, hvor noget er årsag, og noget andet er virkning. Her er det vigtigt at spørge til, hvad afsenderen bygger sin viden om årsagssammenhænge på. Er der undersøgelser eller viden, der kan begrunde årsagssammenhængen?

P: Han får hvide tænder.

B: Han bruger Colgate.        

H: Colgate giver hvide tænder.

**Sammenligningsargumentet**: Her argumenteres der med, at to ting har flere lighedspunkter. Det kan være to forskellige ting, man sammenligner, eller ting med mange lighedspunkter. Et eksempel på det første kan være: "Hvis vi skal gå ned i løn, skal regeringens medlemmer også gå ned i løn". Et eksempel på det andet kunne være: "Jeg vil gerne have lov til at få fri til at gå til lægen. De andre ansatte har også fået lov". Sammenligningen bygger ofte på et retfærdighedsprincip og indeholder et krav om, at det ens eller lige skal behandles ens. Her er det vigtigt at spørge til, hvor rimelig sammenligningen er.

P: Jeg vil gerne have fri til at gå til lægen.

B: De andre har også fået lov.

H: Når de andre har fået lov, er det rimeligt, at jeg også får lov.

Autoritetsargumentet: Her argumenteres der med, at en bestemt autoritet støtter op om påstanden, og autoriteterne kan være mange og forskellige: (1) Der kan være tale om, at man argumenterer for noget ved at henvise til bestemte personer eller institutioner, der støtter op om påstanden. Her skelner man ofte mellem horisontale autoriteter i form af venner eller en venskabsgruppe (Det er min veninde enig med mig i), og vertikale autoriteter i form af eksperter, idoler eller myndigheder (Ernæringseksperter er enige om, at grøntsager er sunde), og desuden kan autoriteten være afsender selv. (2) Autoritetsargumentet kan endvidere bestå i, at man henviser til, at mange er enige i påstanden. Her taler man om et kvantitetsargument, der siger, at flertallet/mange har ret (Alle synes at, De fleste mener, Enhver ved, at). (3) Autoritetsargumentet kan bestå i, at man henviser til almindelig sund fornuft eller almen viden (Det er jo indlysende, at det vil gå sådan, Det siger jo sig selv, at det sker).

P: Jeg vil ikke gøre det.

B: Min far siger, det er forkert.

H: Det, min far siger, er rigtigt.

**Erfaringsargument**:  Jeg/Vi plejer altid at gøre sådan

**Vaccineargumentet** er lig med gendrivelse