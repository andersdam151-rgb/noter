### 

Guide til at skabe overblik i søgningen

|                                                                                    |                                                                                                                                                                                                                                                                                                                                                                                                                                                                                                                                                                                                                                                                                   |
| ---------------------------------------------------------------------------------- | --------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| 1. Skab overblik                                                                   | - Begynd med en brainstorm eller et mindmap, som tager udgangspunkt i spørgsmål og stikord om emnet.<br>- Slå emnet op i et leksikon, fx på denstoredanske.dk eller lign. og find nogle gode søgeord der.                                                                                                                                                                                                                                                                                                                                                                                                                                                                         |
| 2. Vælg den strategi, der passer til emnet                                         | - Skal det være i bøger, artikler, rapporter, statistikker, hjemmesider?<br>- Hvad passer umiddelbart bedst til emnet?                                                                                                                                                                                                                                                                                                                                                                                                                                                                                                                                                            |
| 3. Brug biblioteket, internettet, fagbøger osv. i søgningen på teorier og begreber | - Søg på de vigtige begreber/ord, du har fundet om emnet. Hvis du fx ønsker at finde frem til, hvordan politikerne retfærdiggjorde den danske deltagelse i krigen i Afghanistan, kan du søge på hele sætningen: "argumenter for Danmarks deltagelse i Afghanistan".                                                                                                                                                                                                                                                                                                                                                                                                               |
| 4. Dokumentér emnet. Brug diverse databaser                                        | - Søg i 'billeder' på Google efter relevante grafer eller figurer og gå videre til rapporterne derfra.<br>- Udvid søgeordene med fx "politisk dagsorden" og/eller "mediernes dækning" osv., eller hvad der er relevant for emnet.<br>- Skriv fx ".pdf" i søgefeltet, hvis der er mange mindre seriøse sider på nettet om det emne, du undersøger.<br>- Find fx en bog, en rapport, et faktalink, en anden elevopgave på opgavecentralen eller lign. om emnet og slå op i indholdsfortegnelsen, litteraturlisten og teoriafsnittet for at få flere ord til søgningen.<br>- Dokumentér emnet med diverse databaser afhængigt af emnet, fx Danmarks Statistik, IMF, OECD, SkoDa m.m. |
| 5. Vælg og vurdér kilder med omhu                                                  | - Gå hellere ind i den oprindelige kilde frem for at finde en udtalelse om en undersøgelse i medierne, da du ikke altid kan være sikker på, at kilden er refereret korrekt.<br>- Dobbelttjek en undersøgelse, hvis du ikke har fuld tillid til afsenderen. Værdiladede afsendere som fx den liberale tænketank CEPOS eller det socialistiske leksikon.org kan være gode nok, men du skal være opmærksom på, at de vinkler deres historier.                                                                                                                                                                                                                                        |