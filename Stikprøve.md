En stikprøve er en undersøgelse på en udvalgt del af population, man skal sørge for at den er repræsentativ og at der er et stort nok antal personer, jo større den er, jo mindre usikkerhed er der i resultatet.

Man kan vælge at bruge en tilfældig udvælgelse eller en ikke-tilfældig udvælgelse

Former for tilfældig:
	Helt tilfældig: Man lader f.eks. et computerprogram udtrække helt tilfældige cpr numre og inviterer dem til undersøgelsen
	Tilfældig efter opdeling i undergrupper: Hvis vi på forhånd kender til nogle typiske egenskaber og vælger nogle specifikke undergrupper som vi gerne vil have med i vores undersøgelse. f.eks. opdeling efter ungdomsuddannelser eller et lige antal af mænd og kvinder.

Eksemper på ikke-tilfældig:
	Frivillig: Når man selv vælger at være med i en undersøgelse f. eks. et spørgeskema lagt op på facebook
	Udvælgelse efter skøn: Når vi udvælger efter et kvalificeret skøn. Det vil sige, at vi stoler på, at vi selv kan kontrollere og udelukke det, som ikke er relevant i undersøgelsen. Sådan en undersøgelse kan vi kun lave, hvis vi mener, vi har et godt overblik over populationen og stikprøven. Fx hvor vi selv udvælger de personer, der skal undersøges efter relevans.

Vi kan vælge at lave en tilfældig udvælgelse og opdele populationen i undergrupper (strata), som vi så udvælger tilfældigt. Hvis vi fx vil lave en stikprøve af de studerende på skolen, hvor stikprøven skal være repræsentativ for fx fordelingen af piger og drenge på gymnasiet, kan den se sådan ud:

| Gymnasiet     | Antal   |
| ------------- | ------- |
| Piger         | 627     |
| Drenge        | 395     |
| Ialt          | 1022    |
|               |         |
| **Stikprøve** | **250** |
| Piger         | 153     |
| Drenge        | 97      |

Stikprøven for pigerne fås ved at gange brøken 627/1022 med 250, og stikprøven for drengene fås ved at gange brøken 395/1022 med 250.